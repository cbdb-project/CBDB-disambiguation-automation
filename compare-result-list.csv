input_id,cbdb_id,person_name,match_score,altname_score,altname_match,biogaddr_score,biogaddr_match,entry_score,entry_match,contents,posting_score,posting_match,kin_score,kin_match,death_nh_score,death_nh_match,cbdb_dynasty
4966870,3667,马仁裕,2,0,,0,,0,,夫道被万物，处其中者是曰贤人；功济横流，让其先者方称君子。施之则开物成务，与广业而同归；卷之则保族宜家，垂令名于必大。是以长沙吴芮，繁祉迈于三雄；南阳贾复，贲宠隆于四七。历代已降，靡不由之。迄于我朝，则扶风公其人矣。公讳仁裕，字德宽。其先扶风人，子孙或从官于徐方，今为彭城人也。粤若万邦作乂，益有佐禹之功；因封受氏，奢有却秦之绩。公侯必复，关西靡孟起之威；文武未坠，南郡被季长之德。存乎谱牒，无俟阐扬。曾祖某、祖某，皆以卤介之气，当屯蒙之运，不履王侯之事，归全父母之邦。考某，少负雄名，为武宁军裨将。才高位下，厥用弗昭，累赠尚书右仆射。傅曰：‘有明德而不显当代，后必有兴者。’故其余庆，集于我公。惟公克禀粹灵，夙彰奇应，方娠而神贶协梦，既生而异气充庭。宗族相惊，里闾交庆。识者谓之曰：‘不意英物，复钟此儿。天将启之，马氏为不朽矣。’长而爽迈，辅以博闻；善无常师，器以虚受。及皇图中否，赤县沦灾，战国纵横，争求策士，孔门堂奥，半作家臣。公负先见之明，审择君之义。举旗沛泽，即授中涓；定难京城，仍参主簿。而上方从历试，允懋臣功，经纶艸昧，咨访遗阙。公亲侍左右，日奉谟猷，能知四国之为，且掌宾客之礼。劳无伐善，夙夜不离于公；美则归君，论议莫窥其际。出入二纪，懋肩一心。车服以庸，宠禄来假，乃升朝序，乃掌禁师，以左领军将军兼总丞相之兵卫。申令惟一，任众惟睦，推以恩信，先之勤劳。周庐既严，军事以简，考绩称最，帝用嘉之。迁检校司徒，遥兼宿州刺史。夫千骑之长，可以图功，百城之权，可以观政，中外迭处，抑惟旧章，即授楚州刺史、本州团练使。甸服之际，邦赋是繁；长淮之冲，戎寄为急。公奉扬王略，遵举诏条，人不易方，计日而治。征为右卫大将军，复领旧兵，以卫相府，董齐之略，有逾于初。明年，改右金吾大将军，以扶风县三百户为封邑。执金之职，历代雄重，绵祀虚位，公首居之。内训却非之士，外察苛留之禁，熊罴宣力，辇毂无尘。及上允膺内禅，光启建业，寺府军卫，半存旧京，委公留台右师，俾率东夏。即迁检校太保，改右天威副统军，进爵为伯。陕服从入，公有力焉。及参告类之仪，益光求旧之举。宠开幕府，遥领徐方，进封郡侯，定食千户。左辅之地，王业所基，藩屏京师，惟公攸赖，乃移使节，往镇京口。公慈惠著于郡国，威德洽于士心，由是齐人向风，稘年报政，加同中书门下平章事、庐州节度观察等使。自南北分隔，戎华交驰，合淝之郊，常制冲要，故有台阶之命，以增外梱之威。公于是谨斥候、审号令。习组练之士，则声如飙驰；严堡障之备，则势若山立。虏不敢犯，边是以宁，而察俗之方，如南徐之理。方当矢谟帷扆，薄伐关河，渡江之誓既陈，溯渭之舟已具〔一〕。呜呼!良图未展，早命不融。春秋六十有三，升元六年闰三月五日，薨于庐州公署。上省奏震悼，废朝三日，即用玄甲之数，式拟铁山之功，给于官司，临以中使。奉常以视履考祥之义，循贞心大度之美，详协公论，易名曰匡。即以其年四月七日，备卤簿仪卫，葬于庐州合淝县乡里，礼也。公娶同郡莱氏，封彭城郡君。丽秾李之华，亲采蘩之职，理内协《鹊巢》之咏，从贵有鱼轩之华。某年月日先公而逝。嗣子右弓箭库使光庭、东头供奉官光祚、合门承旨光绍，皆禀义方，无忝遗烈。家承膏粱之后，而恭顺克修；职在绮纨之间，而雅素自若。君子谓扶风公其有后乎。夫碑颂之设，有自来矣。琬琰之细既垂于苕华，盘盂之微又参于警戒。若乃道合天眷，忠存王家。累辅翼之功，而钟鼎之报网阙；享将相之赏，而带砺之誓弗渝。时无间言，没有余位。故其宗庙之纪，金石之铭，昭示来云，不可诬也。小臣不学，奉旨刊文。庶使计功称德，代远而愈信；披文相质，事久而弥芬。岘首之怀靡尽，昆吾之烈长存。呜呼哀哉!其铭曰：益作朕虞，实曰元凯，崇基缔业，明德攸在。维赵于蕃，封移族改，祚实刊山，源长巨海。因枝别代，𫌪渭来迁。导德绛帐，勤王跕鸢。流光袭祉，映后昭前。怀黄结紫，著简成编。诞发材英，肇惟明懿。鼎角膺奇，龟文履异。博容泛爱，入孝出悌。运有屯蒙，器无凝滞。爰初发迹，云从潜泉。濯缨职帜，拊冀中涓。良骥处服，忘归在弦。枢机言行，无竞维贤。缱绻从君，匪伊履屐。勤毖前殳，周旋陛戟。居国必闻，在身无择。帝爰允龤，胙乃丕绩。惟彼淮泗，疆以獯夷〔二〕。维此京浙，缵以邦畿。封淮表浙，惟惠惟威。椒兰在俗，辕辙兴思。群舒待理，猃狁孔棘。帝谓侯氏，缵服新息。式固尔猷，惠此庐国。乃陟台阶，俾藩于北。龙旗四牡，钩膺镂锡。命服有炜，光声载扬。犷狄弭耳，蚩氓向方。上仪像物，下谧飞蝗。梁木或颠，通川有逝，长城既严，哲人永瘁。像著云台，风存遐裔。辍舂尽思，瞻山殒泪。信结殊俗，悲深上旻。丹碑既刻，列鼎书勋。祁连不泯，庸器长存。丕显百代，惟子有臣。《徐公文集》卷一一。又见《全唐文》卷八八五。〔一〕恪：原作‘斥’，据《全唐文》、徐校、黄校本改。〔二〕疆：原作‘强’，据《全唐文》、徐校、李刊本改。,0,,2,复;通,0,,10;南唐
4966988,18420,江文蔚,20,2,君章;简,1,建安,0,,公讳文蔚，字君章。其先济阳考城人也。昔高阳恢若水之灵，光有万国；伯益获箕山之护，克成夏功。故其子孙，延祚丕显，茅土锡胤，圭组流光。在汉者为孝子，在宋者为忠宰，在梁者为烈将，在陈者为词臣。长城既封，淮水亦绝，辞周粟而远骛，避嬴乱而深藏，徙籍建安，世为大姓。至于我王考毗、考秦，皆以隐德清操，垂为门风。惟公嗣奕叶之贤，有生知之异，幼挺奇表，夙韬殊量。殚儒墨之秘奥，穷文史之菁英。闾里归仁，宗党称孝。于时天下未一，遐方不宁，公鄙尺𫛩之为，从黄鹄之举，类延州之观乐，同太史之探书，升名俊造，从事河洛。衰俗难佐，天壤不支。我烈祖孝高皇帝，王业始于江东，仁风被于四裔，公杖策高蹈，款关来仪。府朝肃以生风，台阁蔼其增气。署宣州观察巡官，试秘书郎，迁水部员外郎，赐绯鱼袋。王国初建，改比部员外郎，知制诰。于时天人协应，狱讼攸归，舜、禹相与言，游、夏不能措，润色之任，我则无惭。既受禅，迁主客郎中，知制诰如故。俄而真拜，仍赐金紫。今上嗣位，大礼聿修，徙公为给事中，判太常卿事。时同轨胥会，有司失职，公与司门郎中萧君俨、博士韩君熙载，协力建仪，周行翕然。由是祖功宗德之位定，大行昭名之义允，功署高庙，与天无穷。明年，拜御史中丞，矫枉持平，无所顾惮，坐廷劾宰相，其言深切，贬江州司士参军。初，国朝自王义方之后〔一〕，旷数百年，宪署之间，举无废职〔二〕，然未有危言激论如此之彰灼者也。故权右振竦，朝野喧腾，傅写弹文，为之纸贵。人心既尔，天鉴亦回，前所劾者，或免或黜，公就加江州营田副使。顷之，征为卫尉卿。俄拜右谏议大夫，充翰林学士，权知贡举。出纳密命，枢机靡失，登进造士，衡镜无私，耸禁署之清风，著春官之故事。荐贤之赏，行及于台司；曳杖之稘，奄先于朝露。春秋五十有二，保大十年八月二日卒于京师官舍。皇上痛惜，为之废朝，送死恤孤，一从公赐。有司考行，易名曰简。即以其年九月十三日，葬于某县某里之原，礼也。长子翥，秘书省正字，次子𬸣，皆早卒。今以从子翘为嗣。呜呼哀哉!公心平气和，貌古神正。雅好玄理，有方外之稘；尤善词赋，得《国风》之体。去华简礼，不以位望骄人；怜才诱善，不以威名傲物。操履坚正，靡得动摇；襟怀坦夷，初无蒂介。谪居江楚，恬然自足。孜孜色养，烝烝孝心。尝为诗云：‘屈平若遇高堂在，应不怀沙独葬鱼。’此其心也。江州节度使贾公崇，以武立功，以刚肃物，事公如师傅，亲公如兄弟。时皆服公之重名，而贤贾之乐善也。既归京，寓居公廨，无以家为。二子继亡，一恸而已。齐死生于梦觉，遗宠辱于锱铢，古之达者，何以过此。呜呼!凡我僚旧，均哀共戚。入黔娄之门梱，览伯喈之经籍。睇落日以流恸，愬秋风而沾臆。企景行于高山，勒哀词于乐石。其词曰：高阳之裔，伯益之孙。展矣君子，载大其门。爰翔爰集，乐我树檀。彯缨幕府，振藻西垣。礼仪卒获，风宪攸端。道行在时，业隆自我。英英若人，见义必果。直指烈烈，宫邻琐琐。死生以之，何适不可?允矣天鉴，明哉主恩。乃还宣室，乃入修门。从容禁署，密勿王言。得才为盛，知人则难。求尸宗伯，载善其官。人必有终，古无不死。嗟嗟若人，风流永矣。徐庶有母，邓攸无子。阙里诸生，荆州故吏。谓之何哉?啜其泣矣。秋风落木，逝水成川。昨朝飞盖，今日荒千。一丘残照，万古愁烟。素车自返，宝剑高悬。高才兮直道，共尽兮何言!《徐公文集》卷一五。又见《全唐文》卷八八五。〔一〕方：原脱，据徐校、李校补。〔二〕间举：原作‘举间’，据《全唐文》、李刊本乙。,15,比部员外郎;给事中;宣州;翰林学士;判太常卿事;水部员外郎;卫尉卿;营田副使;江州;右谏议大夫;御史中丞;知制诰;主客郎中;司士参军;江州,2,翘;秦,0,,10;南唐
4967008,394761,周廷构,0,0,,0,,0,,君讳廷构，字正材，洛阳人也。岐山至德，绵瓜瓞者万邦；洛宅旧都，守枌榆者百世。簪组相继，谱谍存焉。曾祖侃，太常博士。祖潜，深州乐寿县令。避乱南徙，因家广陵。考延禧，明经擢第。有吴之霸，受辟为淮南巡官，累官至户部郎中，与殷文公、游贞公同掌文翰。无禄早世，故大位不跻。君即户部第四子也。幼而岐嶷，长而笃厚，躬行孝悌，余力学文。以荫释褐，补弘文馆校书，试吏为池州司户参军，改宣州宁国县尉。烈祖在藩，乃眷旧族，闻君修谨，复有吏能，因表为黄州长史，宠以朱绂，置之府朝。及受禅，迁通事舍人。鸿业肇兴，王泽遐布，赞导之任，实寄司聪，护戎修聘，观风按狱，受命而出，动网不臧。历事两朝，任遇弥厚，赏赐既数，阶勋屡迁，而通事之任如故，盖惜其能也。保大七年，转将作少监，判四方馆事。浩穰之地，尹正为难，复以本官判江宁府事。其间监诸侯之典者十，通四方之命者三，摄州府之政者六，按枉挠之狱者四。或敷惠于新附之俗，或投身于危乱之地，本于忠而后动，忘其生而后存。元宗嘉之，以为客省使。今上嗣位，深惟旧劳，特加金紫光禄大夫、台州刺史。常御寿昌殿视事，中外之人，咸得引见，又以君为寿昌殿承宣。出为忠义军监军、泉南等州宣谕使。还，迁筠州刺史、本州团练，仍使充客省使。君以备尝艰危，复逼迟暮，恳辞繁剧，恩旨不从。丙寅岁十月二十二日，终于京师某里之官舍，春秋六十有六。诏废朝一日，赐谥曰某。明年正月日葬于某所，礼也。夫人天水县君姜氏，辅佐之勤，率由妇礼，训诲诸子，备有义方。子大理评事崇俭，太常寺奉礼郎崇素，及崇顺、崇信等，皆儒谨，且不坠其先。铉家世通旧，尝接姻娅，淡成之分，终始不渝。何以置怀，是用刊德。其铭曰：猗嗟周君，世济其名。展如之人，克嗣厥声。受任干蛊，临难忘身。居中处约，全和保真。与物皆化，万古同尘。松楸勿伐，兰菊惟新。刊石表墓，于嗟善人!《徐公文集》卷一五。又见《全唐文》卷八八五。,0,,0,,0,,10;南唐
4967037,32565,苗延禄,3,0,,1,盱眙,0,,公讳延禄，字世功。其先上党人。昔者楚多淫刑，贲始逃难；晋赖谋主，苗受其封。高门之庆，雄视栾、郤。绵绵瓜瓞，翼翼孙谋，存诸简编，可以扬榷。延洪于我七代祖中书舍人延嗣，光大于我六代祖太师晋卿。源流繁衍，蔚为甲族。中朝丧乱，后裔播迁，匿迹淮楚之间，今为盱眙人也。先公讳邻，生于兵戈之间，长习鼓旗之用。遭遇英主，建功立事，出为泗州防御使，入为静江军统军。世卿之祀，衰而复振。公即静江之长子也。弱不好弄，壮而有立。负雄勇之量，不以骄人；秉刚直之姿，未尝忤物。持重善战，默识寡言，时辈推之，以为君子。初，先公奉王略，领偏师，南破山越，西定江楚，东绝沧海，北捍徐戎，弓不解弮，兵不匣刃。公年甫弱冠，实参其间，搴旗斩将，所向披靡，宣力用于君父，舒壮气于风云。然而职以序迁，盖归美于先公也。烈祖孝高皇帝中兴大业，畴咨旧人，命公领泗上精兵，入为宣威军裨将。六卿之选，以翼京师；八屯之权，实资宿卫。历纪授任，一心靡渝。今上祇嗣鸿图，益宣朝寄，总千牛之士以为心膂，假五教之秩以崇班列。会侍中燕王以帝子之重，兼镇两藩，详求命卿，以事大国，俾公提步卒屯宣城，凡甲兵壁垒之事，皆听于公。夙夜惟勤，燥湿生疾，春秋六十一，保大九年十月七日卒于宣州公署。上省奏伤悼，为之罢朝，送终之礼，有以加等。即以其年十二月二十七日，葬于江宁府县里，礼也。夫人王氏，淮南裨将唐之长女也。先公负游侠之气，有征讨之功，勇冠三军，力制奔虎。夫人丽桃李之质，袭兰薰之芳，妇礼聿修，遗训无坠。君子以孝慈率教，夫人以严正克家，闺门之理，实有内助。以保大八年五月一日先公而逝，今始祔焉。子全厚、全赡、全节、全义、全海，皆有父风，苗氏为不朽也。铉本自世亲，早为姻族。叹侯封于李广，发哀词于杜笃。刻翠琰于荒千，拟高陵于深谷。其铭曰：才之俊兮将之雄，位之侯兮寿未中。天难谌兮人云亡，川既逝兮岁将穷。素车兮丹旐，白艸兮青松。悲雄心与壮气，渐荆棘兮蒙笼。《徐公文集》卷一六。又见《全唐文》卷八八六。,0,,2,邻;唐,0,,10;南唐
4967079,403940,方讷,0,0,,0,,0,,公讳讷，字希仁。其先河南人也，后世从官，徙籍新安，支派繁衍，遂为郡之著姓。迨公数世，皆以儒雅退让，播为门风。曾祖颙，登州文登县令。祖亮，左武卫兵曹参军。考縠，荣王府司马。母聂氏，追封河南县太君，问政先生师道之长女也。公承积善之庆，负夙成之智，砥节励行，好学能文，时然后言，非礼勿动，乡曲之党，翕然称之。太师陶公，来守新安，抚纳人士，署为郡吏，委以典签，恪恭详敏，甚称所职。历事累政，其志如初。烈祖肇基王业，元宗实综军政，管记之任，勤择其人，闻公之名，召致幕府。王国初建，署宁国军节度馆驿巡官，掌都统表奏。皇室再造，庆赏遂行，擢拜虞部员外郎，掌元帅表奏。数岁，以皇孙就傅，命公侍读。讲道赞德，励裨益之诚；端己直躬，尽表微之节。俄迁水部郎中。明年，皇孙封南昌王、东都留守，以公为留守判官，迁主客郎中，参赞政务，事无违者。改司农少卿，依前充职。明年，王移任宣、润二州大都督，复以公为浙西营田副使，通判军府。六载匪懈，庶职交修，懋官之赏，诏命叠委。累迁至金紫光禄大夫、检校司徒，封河南县男。俄拜泰州刺史，充本州屯田监院使。正身而令，悉心为理，公无遗利，民自从风。属强敌深侵，东京失守，而州兵尽出，人心大摇。于是士庶老幼，尽室南渡。公自归阙下，坐是除名。数年，除歙州团练判官，上曰：‘战争之际，吾岂以武勇责书生哉〔一〕!军法不得不尔。’即召拜太子右谕德。今上嗣位，迁少府监。丙寅岁正月十六日，卒于京师美仁坊官舍，享年七十七。上为之废朝一日，赐谥曰定。以其年某月日葬于某所，礼也。前夫人谢氏早亡，继室施氏封沛县君。长子前，宣州宁国县主簿；次子志，饶州文学。公以名教为乐，以矩矱自任，行必中立，居无惰容，[748]CE7C[/748]绅之间，推为纯行。公之外祖，得道之士，故公颇以朝礼修养为务，鸡鸣而起，孜孜不倦。年俯悼耄，体常康强，及属纩之晨，无伏枕之疾，斯亦力行之报也。铉也不佞，早辱交契。昔先君从事黟、歙，公适仕本部。及公策名郎署，铉亦忝官联。既熟其素履，愿垂于不朽，附于史氏，以永令猷。其铭曰：圣人四教：文行忠信。惟公似之，光有令问。秉笔赞画，登朝典郡。宠至若惊，道丧无闷。年俯中寿，官参列卿。归全委顺，终吉永贞。宰树长在，高台自倾。用刊圆石，閟此佳城。《徐公文集》卷一五。又见《全唐文》卷八八五。〔一〕责：原作‘贵’，据《全唐文》、黄校本、李刊本改。,0,,0,,0,,10;南唐
4967108,92561,乔匡舜,16,2,亚元;贞,1,高邮,0,,士有放怀夷旷，介然中立，外物无累于心，没齿不违于道，吾友乔公尝从事于斯矣。公讳匡舜，字亚元，广陵高邮人也。曾祖谭、祖泰，皆不仕。考鸿渐，本县尉。家世清操，州闾称之，故其子孙必有兴者。公少好学，善属文，弱冠游京都，词藻典丽，容止都雅。烈祖辅政，见而器之，补秘书省正字。丞相宋楚公，初获进用，位望日崇，闻公之名，辟置门下，每为文赋诗咏，辄加称赏。由是名誉日洽，而卿士大夫皆前席待之。累迁大理评事、司直、监察御史、屯田员外郎，从宋公出藩，为江西、浙西掌书记。府公告老归九华山，公乃升朝，为驾部员外郎。未几，守本官知制诰，就迁祠部郎中、中书舍人。典掌枢机，周慎静默，凡十余年。值边境俶扰，师出无功，诏旨亲征，中外忧惧，公上疏极谏，坐沮挠军势，黜居临川。顷之，宋公获谴，又以故吏为累，由是累年沈废。今上即位，征为水部员外郎，改司农少卿，判太常寺，转殿中监，修国史，拜给事中，权知贡举，又兼献纳使，迁刑部侍郎。公自征还，数年间联历清望，盖旧齿直道，上简圣心。至是，以老病不堪朝谒闻，上知其家贫，诏以二卿之秩养疾。壬申岁九月二十有三日，卒于京师滨江里官舍，享年七十有五，遗命以《周易》、《孝经》置棺中。太常考行，易名曰贞。即以其年冬十月二十有三日，葬于江宁县某所，礼也。夫人太原县君郭氏，代公玄孙、晋陵令喻之女也。余庆所备，门风甚高，妇德母仪，闻于宗族。一子僧孺，秘书省正字，早卒。孙谞，亦为正字。公之为人，宽简真率，常以诗酒自适，不以势利萦心，毁誉谗慝之词闻之晏如也。从事楚公府殆二十年，凡为府公见知者皆诡谲倾侧，公独淡然无营，守正不谄〔一〕，故但以文义知赏，末尝任用。烈祖下诏公卿，举可以亲民者。楚公所荐非其人，烈祖甚不悦，谓给事中常公梦锡曰：‘吾望其荐匡舜也。’常公及中书侍郎韩公熙载，嫉楚公如雠，而与公善，尝相谓曰：‘宋公误识亚元，正可怪也。’公之历任，奉法循理，似不能言者，及其临危击节，抗词忤旨，侃侃然有古人之风。黜官夺禄，甘贫守约，凡五年不形于言色，恂恂然道家之流也。故能享老寿，保康宁，归全委顺，斯可贵矣。公临终数日，舍弟往候之，怡然言曰：‘吾往矣，君兄弟可各为一诗哭我。’翌日，复告门生曰：‘吾已得徐君兄弟许我诗，余无事矣。’其忘怀死生也如此。呜呼!絮酒之礼，已隔平生；挂剑之信，永畀穹壤。故以二章为志，閟于九原。所撰集七十余卷，编纪之任，属于门人，此不备书也。其诗云：举世重文雅，夫君更质真。曾嗟混鸡鹤，终自异淄磷。词赋离骚客，封章谏诤臣。襟怀道家侣，标格古时人。逸老诚云福，遗形未免贫。求文空得艸，埋玉遂为尘。静想忘年契，冥思接武晨。连宵洽杯酒，分日掌丝纶。蠹简书陈事，遗孤托世亲。前贤同此叹，非我独沾巾。锴诗云：诸公长者郑当时，事事无心性坦夷。但是登临皆有作，未尝相见不伸眉。生前适意无过酒，身后遗言只要诗。三日笑谈成理命，一篇投吊尚应知。《徐公文集》卷一六。又见《全唐文》卷八八六。〔一〕正：原作‘政’，据《全唐文》、黄校本改。,13,大理评事;祠部郎中;殿中监;给事中;驾部员外郎;秘书省正字;司农少卿;水部员外郎;屯田员外郎;刑部侍郎;修国史;知制诰;中书舍人,0,,0,,10;南唐
4967120,27034,赵宣辅,1,0,,0,,0,,君讳宣辅，字仲申。其先天水人也，累世从宦，不常厥居。曾祖全真，工部员外郎、滕州刺史。祖倚，太子校书。考台，歙州海宁令。君即海宁府君第三子也，生于广陵，长于江左。幼而俊敏，博综群书，尤善名法之学〔一〕。烈祖辅政，方申明纪律，君以是中选，释褐补江都府文学，直刑部。明年，改信州司法参军，察狱详刑，号为详练。久之，召赴阙，以本官权参元帅府法曹事。逾年，改大理评事。元宗嗣服之初，精心庶狱，权要举不附己者，因中伤之，君坐黜为饶州司士参军。明年，王师伐闽，护军查公表君才可烦，使以本官判军司事。时顿兵深入，自冬涉秋，经束马悬车之涂，督飞刍挽粟之役，事集师克，君有力焉。师还，加朝散大夫，行常州义兴令，推诚率下，民用协和。丁忧去职，复为江州录事参军。时连帅议浚湓浦，以屯舟师，诏从之。君以无益戎备而劳民力，乃指陈利害，抗疏极论。上甚嘉之，即命止役。由是迁大理司直，通判蕲州军州事。明年，迁检校水部员外郎，充建州观察推官，通判军府事。会越人窥边，使间诱建民，将以为乱。君廉得其实，尽案诛之。优诏褒美，赐衣一袭，迁检校屯田员外郎。三年，征拜守水部员外郎，判度支。时师旅荐兴，军食不给，命君为沿江催运使，轺傅所至，转输如流。朝议以姑熟居畿甸之间，实供亿之始，徙君为当涂令。逾月，复征为主客员外郎，判大理寺，赐紫金鱼袋。始君以理官得罪，至是上知其无私，故复任焉。守官循理，挺然中立，转工部员外郎，仍判寺事。今上嗣位，上疏论时政，以为刺史县令，亲民之先，而考绩抡材，未尽其理。上深然之，迁朝议大夫、户部员外，充宣、歙、常、润等道安抚使。以刺举无避，为权臣所排，宸鉴昭明，故得无咎。使还，以本官判兵部事。庐陵群盗充斥，州兵不能制，上忧之，亟命君为奉化军节度判官，判吉州事，转主客郎中，擒奸摘伏，克举其职。其年秋九月七日遇暴疾，翌日终于郡之官舍，享年六十有一。明年春二月，归葬江宁府某所，礼也。夫人查氏，吉王府长史昌之女、工部尚书文徽之妹。婉嫟之德，闺房之秀，内助著美，士林所推。子七人：长曰钧，袁州新喻尉；次曰错，枢密院承旨；次曰钟，举进士；次曰铨，前国子监三《礼》；次曰[CFont]NFCE5[/CFont]、钺、鐭，皆国子监生。女一人，适秘书省正字周希定。君有孝悌之性，闻于宗族；惇然诺之信，称于友朋。守己有常，事君不谄。位未达而知足，禄虽优而弥贫。其当官持事也，必尽己所长，不为利回，不为威惕，故屡失大臣意，然好直之士亦以此多之。铉久尘近职，熟君操行，直笔耸善，以告后人，故铭其墓曰：英英赵君，松茂兰薰。应用以法，饰身以文。道直词正，心平气纯。如何不淑，今也为尘。金陵仙乡，古多名人。归骨于是，与善为邻。泉台不晓，垄树空春。勒铭挂剑，慷慨沾巾。《徐公文集》卷一五。又见《全唐文》卷八八六。〔一〕名：原作‘身’，据《全唐文》、徐校、李校、四库本改。,0,,1,台,0,,10;南唐
4967201,119793,樊潜,2,0,,1,贵池,0,,公讳潜，字仲明，京兆万年人也。昔者虞仲垂孙谋之庆，肇启我封；山甫昭补职之勤，实大吾族。或则游圣门而称达者，或则冠仙籍而号真人〔一〕。丰沛功臣，经营于大业；南阳外戚，佐佑于中兴。傅祀百世〔二〕，流光万国。而我之占籍，世茂西京，樊川之居，抗衡韦、杜。曾祖澄，以七世同爨，孝德升闻，大中制恩，特加旌表，峨峨石阙，至今存焉。祖偁，濮州司户参军。考谕，光化中补池州至德令，时天下已乱，因家池阳，终润州金坛令。公中和禀粹，形器夙成。好学之勤，本由天赋；至孝之性，不坠家声。始及弱冠，并违怙恃。绝浆泣血，哀感州闾。负土成坟，终丧庐墓。言子道者，以为美谈。于时唐祚沦胥，宗室称制，江淮之地，不失旧章。公以射策高等，补润州丹阳尉，试吏之课，书考为优。庐陵之民，古称多讼，加以亩籍违制，乱狱滋丰。守臣上言，求拯其弊。有命择堪其事者，闻公之能，因而命之。公既至，乃相五土之沃瘠，察夫家之众寡，采古之制，酌今之宜，创为新规，众皆悦服。而复出械系之者〔三〕，穷两造之辞〔四〕，雪当死者数十人。使还议赏，增秩进等，迁寿州寿春县主簿。既而庐陵之政日理，南楚之人耸观。久之，以公为光州光山县令，加大理评事，犹以前效也。于时南北分裂，县临敌境，有争桑之女，多探丸之吏〔五〕，比闾之众，罕尝宁居。公于是纠集义勇，分守要害，推以恩信，济之强明，三载之中，一邑用乂。迁池州石埭令。县有大姓，侵挠细民，岁比不登，俗乃重困。公绳之以法，董之以威，豪右震憡，相与逃匿。于是启请出官粟以赈乏，绝省力役，以济农功。慈抚仁薰，视之如子，岁丰俗阜，政用大成。就加大理司直，旌能政也。秩满，迁鄂州汉阳令。未几遇疾，壬子岁某月日，终于县之正寝，享年五十有七。以丙辰岁某月日葬于池州贵池县永泰乡保静里之原，礼也。夫人王氏，鸿胪卿滔之女。轩冕之族，闺房之秀，室家垂训，惠问风行。长子若讷，不事王侯，自全高尚。次子知古，才艺毕给，际会昌朝，践历台省，交修繁剧，今为右谏议大夫、河北转运使，扬名之业方茂，显亲之数遂优。公累赠秘书丞、户部员外郎、卫尉少卿。夫人封琅邪县太君。惟公生而岐嶷，长而学问，穷九经之奥旨，综百氏之微言。率是古道，施于为政，行之以直，守之以廉，事亲以孝，饰躬以礼。士元之器，命屈于生前；臧孙之忠，庆贻于身后。君恩饰壤，世禄傅家，咸京之旧表未堙，秋浦之丰碑复立，俗有遗爱，吾无愧辞。其铭曰：南山崇崇，樊川溶溶。剪商之烈，补衮之功。百代之后，流光不穷。爰有孝德，克生我公。猗欤我公，显允君子。投此利刃，行于百里。有惠于民，何必贵仕；垂庆于后，何必在己!庆霄之泽，自叶流根。歾垂中佃，生驾鱼轩。二子殊志，具大吾门。僾僾愚谷，英英谏垣。九峰之下，贵池之口。覆斧马鬣，金鸡玉狗。民即桐乡，碑如岘首。江水长流，令名同久。《徐公文集》卷二七。〔一〕仙：原作‘先’，据徐校、李刊本改。〔二〕祀：原作‘杞’，据徐校、黄校本、本刊本改。〔三〕‘者’字疑误。〔四〕辞：原作‘乱’，据黄校本、李刊本改。〔五〕丸：原作‘九’，据徐校、黄校本、李刊本改。,0,,1,知古,0,,15;宋
4967204,36351,王煜,0,0,,0,,0,,盛德百世，善继者所以主其祀；圣人无外，善守者不能固其存。盖运历之所推，亦古今之一贯。其有享蕃锡之宠，保克终之美，殊恩饰壤，懿范流光，傅之金石，斯不诬矣。王讳煜，字重光，陇西人也。昔庭坚赞九德，伯阳恢至道。皇天眷祐，锡祚于唐，祖文宗武，世有显德。载祀三百，龟玉沦胥，宗子维城，蕃衍万国。江淮之地，独奉长安，故我显祖，用膺推戴。淳耀之烈，载光旧吴。二世承基，克广其业。皇宋将启，玄贶冥符。有周开先，太祖历试。威德所及，寰宇将同。故我旧邦，祇畏天命，贬大号以禀朔，献地图而请吏。故得义动元后，风行域中，恩礼有加，绥怀不世。鲁用天王之礼，自越常钧；酅存纪侯之国，曾何足贵?王以世嫡嗣服，以古道驭民，钦若彝伦，率循先志。奉蒸尝、恭色养必以孝，宾大臣、事耇老必以礼，居处服御必以节，言动施舍必以时。至于荷全济之恩，谨藩国之度，勤修九贡，府无虚月，祇奉百役，知无不为。十五年间，天眷弥渥。然而果于自信，怠于周防，西邻起衅，南箕构祸。投杼致慈亲之惑，乞火无里妇之辞。始劳因垒之师，终后涂山之会。太祖至仁之举，大赉为怀，录勤王之前效，恢焚谤之广度，位以上将，爵为通侯，待遇如初，宠锡斯厚。今上宣猷大麓，敷惠万方，每侍论思，常存开释。及飞天在运，丽泽推恩，擢进上公之封，仍加掌武之秩。侍从亲礼，勉谕优容。方将度越等彝，登崇名数。呜呼!阅川无舍，景命不融，太平兴国三年秋七月八日遘疾，薨于京师里第〔一〕，享年四十有二。皇上抚几兴悼，投瓜轸悲，痛生之不逮，俾歾而加饰，特诏辍朝三日，赠太师，追封吴王，命中使莅葬，凡丧祭所须，皆从官给。即其年冬十月日，葬于河南府某县某乡某里，礼也。夫人郑国夫人周氏，勋旧之族，是生邦媛，肃雍之美，流咏国风，才实女师，言成梱则。子左千牛卫大将军某〔二〕，襟神俊茂，识度淹通，孝悌自表于天资，才略靡由于师训，日出之学，未易可量。惟王天骨秀异，神气清粹。言动有则，容止可观。精究六经，旁综百氏。常以为周、孔之道不可暂离，经国化民，发号施令，造次于是，终始不渝。酷好文辞，多所述作。一游一豫，必颂宣尼〔三〕；载笑载言，不忘经义。洞晓音律，精别雅郑。穷先王制作之意，审风俗淳薄之原，为文论之，以续《乐记》。所著文集三十卷，杂说百篇，味其文知其道矣。至于弧矢之善，笔札之工，天纵多能，必造精绝。本以恻隐之性，仍好竺干之教，艸木不杀，禽鱼咸遂。赏人之善，常若不及；掩人之过，惟恐其闻。以至法不胜奸，威不克爱，以厌兵之俗，当用武之世。孔明罕应变之略，不成近功；偃王躬仁义之行，终于亡国。道有所在，复何愧欤?呜呼哀哉!二室南峙，三川东注。瞻上阳之宫阙，望北邙之灵树。旁寂寂兮迥野，下冥冥兮长暮。寄不朽于金石，庶有傅于竹素。其铭曰：天鉴九德，锡我唐祚。绵绵瓜瓞，茫茫商土。裔孙有庆，旧物重睹。开国承家，疆吴跨楚。丧乱孔棘，我恤畴依。圣人既作，我知所归。终日靡俟，先天不违。惟藩惟辅，永言固之。道或污隆，时有险易。蝇止于棘，虎游于市。明明大君，宽仁以济。嘉尔前哲，释兹后至。亦觏亦见，乃侯乃公。沐浴玄泽，徊翔景风。如松之茂，如山之崇。奈何不淑，运极化穷。旧国疏封，新千启室。人谂之谋，卜云其吉。龙章骥德，兰言玉质。邈尔何往?此焉终毕。俨青盖兮裶裶，驱素虬兮迟迟。即隧路兮徒返，望君门兮永辞。庶九原之可作，与缑岭兮相稘。垂斯文于亿载，将乐石兮无亏。《徐公文集》卷二九。又见《皇朝文鉴》卷一三九。〔一〕京师里第：原作‘京师里之第’。徐校、李校云：‘师’下疑有脱字。《皇朝文鉴》卷一三九作‘京师里第’，今从之。〔二〕卫：原脱，据徐校、李刊本、《皇朝文鉴》补。〔三〕必颂宣尼：原作‘必以颂宣’，据李刊本、《皇朝文鉴》改。,0,,0,,0,,15;宋
4967237,42864,易文赟,11,1,广美,1,高安,0,,府君讳文赟，字广美，豫章高安人也。在昔有晋，舂陵令雄〔一〕，位不充量，忠以亡身。祚流子孙〔二〕，繁衍荆楚。其世禄种德，则故老家牒详焉。曾祖暇、祖崇，皆不仕。妣邹氏，追封范阳县太君，从子贵也。君符彩爽迈，质性深沈，少遭时乱，静守家法，刚而无犯，勇而有节，乡曲之誉，蔼然于时。有吴功臣刘公信，节制豫章，训兵选士，闻君名而召之。君谓所亲曰：‘大丈夫当立功立事，以大家门。吾闻刘公刚毅倜傥，有英雄之量，必能申吾用也。’乃杖策从之，甚见器重。委以御侮，授之亲兵，出为爪牙，入参侍直，外捍封略，中清寇攘。十年之间，遂升右职。刘公物故，唐室中兴，君于是策名周行，入典离卫。于时戎事俯定，国容载穆，君止于拊循士众，恭守官常，时其寒燠，均其劳逸，勤毖邀道，廉察何留。不矜出位之思，甚得为将之体。自宣威军裨将，累迁至左右天威军都虞候〔三〕，自检校右常侍，至检校太保。及淮甸俶扰〔四〕，都邑震惊，以君为雄州刺史，充建武军使，其理所即广陵之天长县也。据冲要之地，有士民之众，绥怀训练，其俗用和。会周世宗亲总六师，志平江右，于是濠、泗携叛，扬、楚摧陷。君城小援绝，坚守累旬。世宗使降将郭廷谓临城招谕，君曰：‘弃命以茍生，不义；剿民以全名，不仁。吾处中道而已〔五〕。’乃间道表于本朝，备陈形势，且谕远虑。还旨嘉纳，谕以割地之谋。君即开城请罪，世宗慰劳数四，锡赉加等，即授衡州刺史，封太原县子，充天雄军节度行军司马。皇宋启运，优奖有加，改道州刺史，进爵为侯。君以俯绛老之年，有却克之疾，表求致仕，优诏不许。勤恳固请，听归临淮郡私第。春秋七十有五，开宝元年秋七月考终命。三年九月，葬于盱眙县义和乡西嵩里北团山，礼也。夫人会稽县君谢氏，亦江左之冠族。作合君子，克昭令仪。箴管之勤，夙彰于妇德；汤沐之邑，晚从于夫贵。训导诸子，备全义方。钟蓬首之痛，哀而知礼；受高堂之养，严而有慈。春秋七十有六，太平兴国二年秋七月，终于临淮私第。某年月日合祔焉，礼也。有子五人，曰延贵、延祚、延寿、延义，并克荷先业，勤修令名，或参藩郡，或干内职，皆先夫人而没。唯第四子延庆独禀粹和，服膺儒教，孝悌之至，称于州闾。承颜先意，侔曾、闵之行；居丧过哀，有二连之风。庐墓绝浆，义感生植，嘉木连理，玉芝成业。远近闻之，莫不惊叹。由是自前临淮令拜大理丞。及夫人卜葬，违制临赴，为有司所劾。有诏勿问，听解秩家居。惟府君之生也，临戎以恩信，理民以慈惠，事君全其节，处身由其道。故垂此家法，推为庆门，是生孝子，以永世祀，美矣哉!铉闻风而悦之，故勒铭于神道。其辞曰：于惟易氏，忠义之门。德厚流光，显于后昆。后昆之贤，生我府君。体道自居，壮图不群。辍耕永叹，负羽从军。赳赳和门，勇爵斯设。静则严重，动则奋发。临难忘私，处危全节。名遂身泰，考终无阙。芃芃泗川，永閟佳城。哀哀孝子，载感坤灵。君恩贲宠，乐石刊铭，百代之下，常流淑声。《徐公文集》卷二七。〔一〕舂陵：原作‘春陵’，据徐校、李刊本、四库本改。〔二〕祚：原作‘作’，据徐校、李刊本、四库本改。〔三〕累：原作‘异’，据徐校、黄校本、李刊本改。〔四〕陵：原作‘优’，据徐校、黄校本、李刊本改。〔五〕中：原作‘申’，据徐校、黄校本、李刊本、四库本改。,7,刺史;道州;刺史;衡州;天雄军节度;裨将;军都虞候,1,延庆,1,开宝,15;宋
4967253,19635,李从善,5,1,子师,2,开封;成纪,0,,公讳从善，字子师，陇西成纪人。唐室之诸孙，元和之近属，谱谍详悉，此不具陈。若夫天祚之德，大运有时而极；积庆之祀，百世无得而逾。必生克肖之贤，以承有后之应。保姓受氏，公实宜之。昔者土德既微，群雄角立，维我显祖，奄宅旧吴，延祚四纪，傅国三世。公以天属之爱，膺宝玉之封。始在胶庠，已有名望。姿仪秀出，文学生知。仁孝极于事君，谦揖形于下士。中外之论，翕然称之。由是受任六官，交修庶职，弥纶旧典，咨访老成，恪居无违，所至皆理。于时圣人出于中土，正朔及于四方，维我先君，祇畏天命，受盟请吏，息民弭兵，玉帛交驰，冠盖相望。公亲则介弟，位则中台，独奉丝纶，留参槐棘。元戎驷牡，分建节之权；玄冕九章，奉侍祠之列。朝奖既厚，臣诚益恭。后凋之叶无渝，万顷之陂自若。故得全名节于危疑之际，保恩顾于终始之间。环卫迭迁，寄任增重，盘根必解，师律以真，十有余年，其志如一。呜呼!修涂方骋，景命不融，春秋四十有八，雍熙四年秋九月，薨于通许护军之廨。诏辍朝一日，赙绢百匹。即其年冬十月十三日葬于开封府开封县吹台乡苏里，祔太夫人凌氏之茔，礼也。前夫人徐氏，继室周氏，并早卒。皆有肃雍之德，窈窕之华，宜家治内尽其规，鱼轩象服昭其盛。子十四人：仲𫖮、仲翊、仲衍、仲华、仲雅、仲颖、仲宁、仲简、仲彬、仲文、仲猷、仲玄、仲义、仲端。女十四人：慕英、懿卿、奉苹、蕴兰、正容、茂节、稚仙、惠昭、如宾、道崇、凤兆、幼贞、闺秀、秀真，或嫔于盛族，或待礼未行。惟公生于深宫，特禀异气，谦而得礼，和而执中。容纳直言，宾延素士。经历夷险，雅度不渝，大年未登，终古同叹。铉登门斯久，辱顾殊深，永惟知己之恩，愿表为陵之谷。其铭曰：真源引派，仙李垂芳。实生我公，金玉其相。非礼勿动，出言有章。忠信以济，终然允臧。三代之姓，倏焉为庶；九万之程，溘然中路。吹台北峙，浚川东注。不植刺艸，长瞻宰树。大雅君子，陇西公之墓。《徐公文集》卷二九。,0,,1,仲翊,1,雍熙,15;宋
4967269,39043,王克贞,3,1,守节,1,庐陵,0,,君讳克贞，字守节。其先太原人也。缑山之胄，本固源长；淮水既微，枝分派别。所居占籍，吴楚为多，今为庐陵人矣。曾祖某，不仕。祖某，赠吉州别驾。考某，屯田郎中。君弱不好弄，幼善属文，风骨峻整，器度闲雅，年未及冠，名闻于时。自唐室之季，词场道丧，江左延祚，复睹旧章。翰林学士江君文蔚典司春官，详求艺实，取人至寡，较文尤精。君一举擢第，首冠诸子，时人以为追踪元和之际矣。明年，以秘书省正字释褐，寓直枢近，专掌文翰之任。措词典雅，叙事详审，守位以慎，当官以勤。由是二十余年，累迁至中书舍人、枢密副使，未尝他任。求之前载，亦为异矣。及末叶多故，时政浸衰，唯吾守道中立，不涉浮议。及宗国沦丧，策名天朝，自太子中允，历户部、兵部二员外郎，礼部、户部二郎中，典汉、滑、襄、梓四州事。皆以宽简为务，仁爱推诚，当时之不名臣仆，长孺之择任丞史，是故民以之睦，政以之修。端拱二年秋，自梓潼还至京〔一〕，九月十八日，遘疾终于兴州之傅舍，享年六十。明年某月日，葬于扬州某县乡里，礼也。夫人陇西县君李氏，早亡。无子，女一人，许适盐铁使谏议陈某。惟君有文雅之用，有周慎之诚，言行相顾，光尘不异。奉职无废举，在私无惰容，历夷险而不回，保始终而无吝。初，君始从乡荐，余已典纶诰，谬为先达，屡辱请益。及余消长在运，而君金石不渝，古人之风，于是在矣。已悲深谷，更阅逝川，发为哀词，识彼泉户。铭曰：猗嗟夫君，心冥气纯。英英达士，亹亹词臣。不愆于位，有惠于民。无悔无咎，不缁不磷。吉往凶归，道悠运促。旋自九折，复于左毂。驷马悲鸣，市人行哭。邈矣彼苍，云何不淑!悠悠邗水〔二〕，隐隐昆冈。慈亲临奠，令季持丧。旁罗宰树，下閟玄堂。郊原掩霭，云日冥茫。痛光尘兮永已，念兰菊兮徒芳。《徐公文集》卷二九。〔一〕还至京：‘至’字疑衍。〔二〕邗：原作‘邦’，据徐校、李刊本改。,0,,0,,1,端拱,15;宋
4967277,39436,江直木,11,1,子建,0,,0,,君讳直木，字子建，寻阳人也。庐九之地，时生俊才；忠壮之族，世著南国。末叶湮替，与时污隆，儒、墨退让，垂为家法。曾祖晁、祖𧏖、考骘，皆不仕。伯父梦孙，与先君同隐庐山，以经学大义自娱。伯父后膺宰府之辟〔一〕，自求弦歌之任，报政罢去，复隐旧山，孝友贞清，乡里推服。先妣李氏方娠，梦神人授以直木一本，寤而生君，故取名焉。幼而颖悟，生知经义，七岁以神童擢第。未几，丁先君忧，至性孺慕，宗族称叹，孜孜色养，无复宦情。学古属文，惟日不足，爰及弱冠，遂以词艺知名。其为文清淡简约，自为品格，尤长于古风诗。家居凡二十五年，亲友惇喻，乃从常调，释褐太常寺奉礼郎，转江都县主簿。直以事上，不失其恭；勤以率下，毕举其职。民从其化，吏服其能。府尹陈玄藻、县令路仪，皆恃才傲物，独推重于君，以为不如也。改江夏令，其理如初。鄂帅何洙，武勋致位，性复暴桀，亦加优礼，异于余人。尝视君举止迂缓，车服朴野，辄怡然而笑，每责诸寮属曰：‘君辈称为儒生，不学江令也!’秩满，改蕲州黄梅令，议者以为屈，君以乡曲俯接，欣然而往。逾岁，迁歙州黟县令。会宗属封建，妙选府寮，授君记室之任。处平台复道之地，列玳簪珠履之间，清节素风，凛然不改，正词直道，动必尽规，府公甚重之。十有余年，累迁至水部员外郎，赐绯，而记室如故。庚午岁，府公奉使天朝，留镇兖海，授君泰宁节度判官、检校金部员外郎。数年，迁司门员外郎，判刑部。今上元年，加朝奉郎，先君赠大理司直，先妣追封陇西县太君。视事三载，求外任以自效。上以君恭勤详慎，宜久其职，拜兵部员外郎，仍兼刑部。享年六十有四。居常康宁，微病数日，奄从物故，时太平兴国五年冬十二月二十八日也。即明年二月十日，葬于开封县汴阳乡丰台里，礼也。前夫人封氏、今夫人太原县君王氏，皆有窈窕之质，幽闲之操，叶此贞节，蔚其门风。长子敞，京兆府醴泉县主簿。次曰用成、用明、用澄、用康、用平、用文、用宁。女二人，曰慕昭、用贞。君生于季俗，世全素业，性纯貌古，行洁文高，守道安贫，非礼不动，未尝忤物，亦不随流，真所谓鞠躬君子者矣。夙惠之性，禀于天资。年十余岁，侍伯父食，不过园疏而已。伯父戏之曰：‘啜白薤之羹，淡而无味。’君应声答曰：‘啮紫茄之蒂，铿尔有声。’人知其当大成也。余始闻其名，晚乃识面，察言观行，重其为人。藩房见选，余所荐也，亦既称职，颇尝自多。丙寅岁与君具年五十岁，日会饮酒，相与赋诗，君先就，曰：‘学《易》宁无道?知非素有心。’余遂不复作也。君有文集二十卷。呜呼!契阔夷险，咨嗟年鬓，一生一死，孰克忘情!聊存挂剑之稘，故有刊铭之作。其词曰：呜呼江君，世济其名。生今之俗，为古之人。闺门侃侃，乡里恂恂。其实如秋，其华如春。握兰有裕，伏阁惟勤。考终归全，邈焉清尘。葬于所没，古称达者。浚水长源，夷门迥野。徒挂宝剑，空驰白马。胜气如存，逝川不舍。勒石垂芳，千载之下。《徐公文集》卷二九。〔一〕辟：原作‘辞’，据徐校、李刊本改。,9,太常寺奉礼郎;太常寺奉礼郎;县令;江夏;县令;黄梅;县令;县主簿;江都,0,,1,太平兴国,15;宋
1762,1762,王安石,0,0,,0,,0,,进士举人测试,0,,0,,0,,15;宋
